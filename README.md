
# mAI Pets
Ρομποτικά κατοικίδια τα οποία επικοινωνούν μαζί μας με την βοήθεια της τεχνητής νοημοσύνης, καταλαβαίνοντας την φωνή μας και νοήματα που τους κάνουμε με τα χέρια. Η ομάδα μας αποτελείται από έξι παιδιά ηλικίας από 8 μέχρι 12 χρονών. 
# Αναλυτική περιγραφή ιδέας
Στόχος μας είναι να δημιουργήσουμε δύο διαφορετικά ρομποτικά κατοικίδια τα οποία θα αναγνωρίζουν φωνητικές εντολές καθώς και νοήματα που θα τους κάνουμε με τα χέρια και θα αντιδρούν με ήχους, φωτεινές ενδείξεις και κίνηση κάποιων χαρακτηριστικών τους. Τα κατοικία αυτά θα επικοινωνούν και μεταξύ τους ασύρματα καθώς και με ένα κεντρικό σύστημα στο οποίο θα γίνεται η επεξεργασία των μοντέλων τεχνητής νοημοσύνης για την αναγνώριση ήχου και εικόνας. 

Το κάθε κατοικίδιο θα περιλαμβάνει ένα Microbit, και τρεις κινητήρες servo οι οποίοι θα αναλαμβάνουν να κινήσουν τα αυτιά του κατοικίδιου καθώς και να το περιστρέψουν προς κάποια κατεύθυνση. Το κατοικίδιο δεν θα κινείται στον χώρο, αλλά θα βρίσκεται σε μόνιμη θέση. Τα κατοικίδια θα επικοινωνούν με το κεντρικό σύστημα το οποίο θα αναλαμβάνει την ανγνώριση φωνής και εικόνας και θα τους μεταβιβάζει τις εντολές που δίνονται από εμάς είτε με φωνή είτε με νοήματα.

Στο κεντρικό σύστημα θα υπάρχει ένας υπολογιστής ο οποίος θα είναι συνδεδεμένος με την πλατφόρμα [KCJ Teachable MachineTrained Model to micro:bit Bridge](https://apps.kidscodejeunesse.org/ml_to_mb_bridge/), και στον οποίο θα βρίσκεται συνδεδεμένο με καλώδιο USB ένα Microbit. Στην συγκεκριμένη πλατφόρμα θα έχουμε ήδη περάσει ένα μοντέλο αναγνώρισης ήχου και ένα μοντέλο αναγνώρισης εικόνας που θα έχουμε δημιουργήσει στο Google Teachable Machine και θα περιλαμβάνουν τα ονόματα των κατοικιδίων, φωνητικές εντολές και τα νοήματα με τα χέρια  Η συγκεκεριμένη πλατφόρμα "ακούει" το μικρόφωνο και "διαβάζει" την κάμερα του υπολογιστή και στέλνει το αποτέλεσμα του ελέγχου που κάνει με τα μοντέλα τεχνητής νοημοσύνης στο Microbit που είναι συνδεδεμένο στον υπολογιστή μέσω σειριακής επικοινωνίας (USB). Το Microbit με την σειρά του στέλνει τα αποτελέσματα της αναγνώρισης φωνητικών εντολών και νοημάτων ασύρματα σε όλα τα υπόλοιπα Microbit που βρίσκονται εντός της εμβέλειας του.

Για τον σχεδιασμό των κατοικιδίων θα αξιοποιήσουμε 3Δ σχέδια τα οποία προσφέρονται ελεύθερα από την πλατφόρμα Thingiverse τα οποία θα τροποποιήσουμε με το TinkerCAD. Θα κάνουμε τις εκτυπώσεις με την χρήση υλικού PLA. 

Ως κεντρική πλατφόρμα ανάπτυξης θα αξιοποιήσουμε το MakeCode Microbit για τον προγραμματισμό των συσκευών, την πλατφόρμα [KCJ Teachable MachineTrained Model to micro:bit Bridge](https://apps.kidscodejeunesse.org/ml_to_mb_bridge/) για τον έλεγχο του μοντέλου τεχνητής νοημοσύνης, και την πλατφόρμα Google Teachable Machine για την δημιουργία του μοντέλου Τ.Ν.

# Eκπαιδευτικοί στόχοι του έργου
Οι βασικοί εκπαιδευτικοί στόχοι του έργου μας είναι οι μαθητές να:
 - κατανοήσουν τις βασικές αρχές εκπαίδευσης μοντέλων τεχνητής νοημοσύνης
 - κατανοήσουν την χρησιμότητα εφαρμογών τεχνητής νοημοσύνης
 - αποκτήσουν δεξιότητες 3Δ σχεδίασης με την χρήση απλών προγραμμάτων
 - αποκτήσουν δεξιότητες χρήσης του 3Δ εκτυπωτή του εργαστηρίου
 - αποκτήσουν δεξιότητες προγραμματισμού και αξιοποίησης τεχνολογιών όπως η τεχνητή νοημοσύνη με την χρήση του Google Teachable machine
 - αποκτήσουν δεξιότητες προγραμματισμού Microbit με το Makecode
# Λίστα προτεινόμενου εξοπλισμού
- [3D Printer - Creality 3D Ender-3 V3 KE - 220x220x240mm](https://grobotronics.com/3d-printer-creality-3d-ender-3-v3-ke-220x220x240mm.html), κόστος 240 ευρώ
- [PLA Fillament](https://grobotronics.com/creality-cr-pla-filament-1.75mm-1kg-grey.html) 2kg σε διαφορετικά χρώματα, κόστος 32 ευρώ
- [BBC Micro:bit V2 Board (Bulk)](https://grobotronics.com/bbc-micro-bit-v2-board-bulk.html) (X3), κόστος 45 ευρώ
- [Compact 16 Servo Driver Board for BBC micro:bit](https://grobotronics.com/compact-16-servo-driver-board-for-bbc-micro-bit.html) (X2), κόστος 20 ευρώ
- [Servo Micro 2.2kg.cm Plastic Gears (Waveshare SG90)](https://grobotronics.com/servo-micro-2.2kg.cm-plastic-gears-waveshare-sg90.html) (X6), κόστος 18 ευρώ
- [Μπαταριοθήκη 2xΑΑA με JST PH](https://grobotronics.com/battery-holder-2xa-with-jst-ph-connector.html) (X2), κόστος 1.5 ευρώ
- Καλώδια USB, κόστος 5 ευρώ

**Συνολικό κόστος: 370 ευρώ**
# Υπεύθυνος εκπαιδευτικός
 - [Γιάννης Αρβανιτάκης](https://ioarvanit.gr/)
